---
published: true
title: "Chanje kwayans, chanje lavi"
description: ""
image: "/images/blog/chanje-1.jpg"
date: "2025-06-07"
category: style-de-vie
author: "Messara Ezenard"
featured: true
trending: true
post_of_the_week: true
---

Dènyeman, mwen chita, map reyalize ke
mwen pase prèske diznèf lane ap viv sou
yon zile, nan yon vil bò lanmè, e ke mwen pa
konn naje, ni okenn moun nan fanmi mwen
tou.

Se lè sa m ap di tèt mwen ke sa pa nòmal.
Kijan sa posib? Ki rezon ki fè sa?
Sak pi mal la mwen konn anpil moun nan
antouraj mwen ki pa konn naje tou. Menm
nan yon ma dlo, y ap neye.

Kesyon an telman toumante M ke mwen,
mande pwôch mwen yo avi yo sou sa.
Majorite ladan yo di ke yo pè dlo. Ko
mwen se yon ti landeng, e ke depi kèk tan
mwen enterese nan sosyoloji, mwen di tèt
mwen: “Banm menen ankèt, e reflechi sou
lide yo te konn pataje lè m te piti sou zafè dlo
a.”

Nan chèche konnen, mwen remake yon
pwen komen ki rele “laperèz”.

Anpil moun grandi avèk pè pou yo konn dlo
paske yo fè yo konnen ke dlo reprezante yon
danje:
- paske yo ka noyé,
- paske mét dlo ka manje yo

Sa fè majorite moun, menm si yo gen anvi
aprann, kite move kwayans sa yo enfliyanse
yo.

Mwen remake kote move kwayans sa ka
mennen nou lè mwen rive nan lòt peyi, e ke
mwen wè timoun ki ap aprann naje depi piti
nan zòn ki pa menm gen lanmè.
Mwen di: “Wè monchè, nou bon pou pri a.

## Poukisa mwen ap pale de sijè sa?
M ap pale sou kesyon naje a pou m ka evoké
kijan nan kominote nou an, yo fè nou pè anpil
bagay.

Ou paka fé si ou paka fé sa, sa pa bon pou
fè, si w fè sa, y ap bat ou, elatriye...

Nou grandi avèk anpil krent lakay nou.
Nou pa fè yon seri de bagay, pa paske nou
pa vle, ni paske nou respèktye , men paske
nou pè.
Pè pou yo pa jije nou,
Pè pou yo pa bat nou,
Pè pou nou pase pou move moun,
Pè pou yo pa aksepte nou...

## Rezilta?
Nou vin granmoun avèk anpil vye kwayans
ki fé nou manke otantisite lakay nou , nou pa
viv sa nou vrèman vle.
Eske nou janm mande tèt nou: ki dènye fwa
nou pran yon desizyon pou lavi nou san nou
pa pè pou lòt moun pa jije nou?

Kijan ou konprann ke pi bon fason yon paran
ka edike pitit li se fè l pè?
> Pa okipe w makomè, Ti Joslin pèm tankou
chat...

Ann serye, ki relasyon ki ka fèt avèk yon
moun ki enstale lapèrèz lakay ou?
Menm zansèt nou yo te di non. non, sèlman
ak esklavaj, men ak santiman lapèrèz sa
kolon yo te enstale nan yo pou maltrete yo.

Kidonk na konprann kounya ke nou paka
pase vi nou konsa.

Bam pwofite pataje kèk Konsèkans ke
lapèrèz kapab genyen:

Anksyete ak depresyon: Pè ki dire lontan
kapab lakoz yon moun santi l izole,
dekouraje, oswa nan yon eta depresif.
Fòs limite pou pran desizyon: Moun ki gen
anpil lapèrèz ka pè pran risk oswa pran
desizyon ki enpòtan pou avanse nan lavi.
Pèt konfyans nan tèt ou: Pè ka fè yon moun
kwè li pa ase bon oswa pa gen kapasite pou
fè chanjman.

Rete nan yon sitiyasyon ki pa bon: Pè ka fè moun rete nan yon sitiyasyon ki pa satisfè,
tankou yon move travay , yon relasyon
toksik, oswa yon anviwònman ki pa
pwogrese.

Mwen konnen si nou pran tan pou reflechi, n
ap jwenn anpil bagay nou te toujou reve fè,
men ke nou pa janm fè akoz pè.
Li pa twò ta pou nou chanje kwayans ki
anpeche nou avanse.
Mwen konnen sa pap fasil, men eseye. Pi
bon bagay ou kapab fè pou demaske lapèrèz
se fè fas avè l,

## Yonn dènye pawòl avan m ale
> M pa konn si dlo a gen mèt vre, men, mesye
 dam avan li reklame l al aprann naje.

![Chanje kwayans, chanje lavi](/images/blog/chanje-2.jpg)


